---
layout: post
category: post
title: První část našeho auditu - registr smluv
date: 2018-12-21
author: Hana Vodrážková
authorId: hana.vodrazkova    # uid nekoho z _people
image: posts/registr_smluv.jpg
tags:
  - Audit
  - Piráti
  - Registr smluv
  
---


Neveselý výsledek pirátského auditu pro Město Kadaň
===

Necelé 2 měsíce (v reálu cca 2 týdny) stačily dvěma novým zastupitelkám, aby si udělaly první část kontroly města v sekci registru smluv a bohužel zjištěné nedostatky byly alarmující. 
**Za 1,5 roku od platnosti zákona o registru smluv nebyl nikdo schopen nastavit, natož kontrolovat správné postupování** nejen města, ale i všech jeho organizací a téměř všech příspěvkových organizací v této oblasti. 

Po předání informací vedení města došlo k urychlené kontrole a část největších pochybení se podařilo napravit. Bohužel i po uplynutí 30 denní zákonné lhůty zde zůstávají chyby např. v neuvádění ceny smluv či nečitelné smlouvy (v 10% u města, ale např. i ve 4o% a více u nemocnice apod.).

Podle nás došlo k **systémovému selhání vedení úřadu** a měly by být vyvozeny opatření v nejvyšších místech (tajemník, interní auditorka). 

Navrhli jsme městu opatření jak k nápravě, tak k zajištění širokonázorového spektra kontrolních orgánů a především nabádáme k významně větší otevřenosti a participaci.

Podrobnosti zveřejníme podle dojednání výsledného řešení ze strany města.

Únor 2019 - **Aktuální odpověď** pana tajemníka: "Náprava v registru smluv město nic nestála, opravy byly pod dohledem auditorky města a pracovníci, kteří mají v pracovní náplni registrace smluv vše opravili dle metodiky. Připravované školení je zahrnuto do ročního plánu školení. 
Náklady ostatních organizací opravdu nevím, ani mi to nepřísluší." 

*Tedy se opět musíme doptat jednatelů společností (přestože jde o společnosti vlastněné 100% městem a valná hromada = Rada města a dozornčí rada = většinou také členové Rady města a dle organizačního řádu města má tajemník zajiš´tovat vyhotovení a evidenci zápisů RM)?*

Bohužel se k nám doneslo, že byly vynaloženy tisícové náklady na právní služby a některým úředníkům bylo výrazně kráceno osobní ohodnocení, přestože správný postup by měl být vyčíslení škodní události a umožnění plnění z pojistek odpovědnosti.
Nehledě na to, že jsme při jednáních důrazně nabádali k řešení příčin selhání systému a výslovně žádali k zamezení postihů zaměstnanců.
**Rozhodnutí bylo v kompetenci vedení.**  

[Významný pomocník pro kontrolu - Hlídač státu](https://www.hlidacstatu.cz), kde si každý může nastavit informování o veřejných smlouvách a zakázkách dle svých potřeb a zájmů. Například u [Města Kadaň](https://www.hlidacstatu.cz/hledatsmlouvy?Q=ico%3A00261912%20chyby%3Avazne&order=7)


