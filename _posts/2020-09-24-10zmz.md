---
layout: post
category: post
title: 10. zastupitelstvo města Kadaně
date: 2020-09-24
author: Zastupitelky
authorId: zastupitelky    # uid nekoho z _people
image: posts/tma.jpg
tags:
  - Zastupitelstvo mesta
  - Interpelace
  - Online záznam
  - Informace
  - Nemocnice
  - Dotace
  - Netransparentnost
  - Hlasovani zastupitelstva
  - Zapis ze zastupitelstva
  - Záznam 
  - ZM-Kadan
---


# Komentovaný záznam jednání 

Podzimní zasedání ZM se v době anti-covidových opatření konalo výjimečně v sále Kulturního zařízení Střelnice.

Přestože město zakoupilo technika za 200 tisíc Kč! a KZK se vžvy v minulosti (na radnici) podílelo i technickým zabezpečením online přenosu, najednou **město prý nestihlo vše na online předos připravit"**, a proto v tomto příspěvku žádný záznam nenajdete :( - proto ta tma a prázdno - o porušení informační povinnost města už škoda mluvit :(

Přestože jsme se předem ujišťovali, že přenos bude (jinak bychom zajistili vlastní), tajemník meilový dotaz ignoroval, protože "prý nebyl poslán datovkou"!  

Ihned na místě ústně a obratem písemně, dle zákona 106 **jsme požádali o poskytnutí zvukového záznamu** (který se pořizoval vždy kvůli zápisu). 
Záznam byl zapřen ... a vůbec **[odpověď úřadu](https://www.mesto-kadan.cz/cs/mestsky-urad/zadosti-o-poskytnuti-informaci-dle-zakona-c-106-1999-sb/) stojí za přečtení.**

Holt takto si tu žijeme - v naší krásné Kadani :(


### Bod 3) Interpelace

- Požádali jsme o odpovědi na [otázky](https://drive.google.com/file/d/1g_BDJxMtH7yrKHU54vSUeAouDsmZyZUS/view?usp=sharing) ohledně **zvláštní smlouvy se Skládkou Tušimice.** Historie této kauzy se bohužel odehrála i v místních novinách, kdy ze strany města došlo k osobnímu napadání a podávání klamavých informací. 

A bohužel ani na zasedání zastupitelstva opakovaně nezaznívají fakta, ale vyhýbavé odpovědi a opakované ujišťování, že smlouva je v pořádku 
od pana místostarosty, který však dle dosavadních odpovědí nemá zcela jasno, na co příjemce dostal od města 2,7 mil. korun. 

Zajímavé je, že ačkoliv smlouva byla schválena všemi zastupiteli z řad ODS včetně všech radních, na zasedání se nenajde jediný, který by byl schopný vše srozumitelně vysvětlit a objasnit účel této dotace.

*Jen pro ilustraci se tento bod projednával cca 10 minut a je z toho zápis o 11 řádcích – nic proti zapisovatelce, ba naopak, ale je pak otázkou, zda lze v dnešní době spoléhat snad na těsnopis nebo proč se nepořídil zvukový záznam?!?*

- Na další žádost - **aby "KRIZOVÝ ŠTÁB" sdílel informace zastupitelům** starosta odpověděl, že **"se dohodnou, co nám předloží"**

Edit- ani po měsíci nepředložilo město NIC nebo zřejmě krizový štáb nefunguje?


### Bod 8) Dotace nemocnici

Na dotaz **na co půjdou peníze, které „zbyly“ nemocnici z původní dotace města (10 mil Kč), když přestavbu šestinedělí spolufinancoval kraj**?

Ředitel nemocnice odpověděl, že na jaře měli mnohamilionové ztráty tržeb (kvůli 4 covidovým pacientům - omezení ostatního provozu), takže nechápe, na co se ptáme. 
Naše dotazy ohledně transparentního a účelného využívání opakovaných dotací tomuto zařízení jsou přijímány s velkou nevolí (přece naší nemocnici nechceme ztratit), stejně jako snaha investice, realizované na základě těchto finančních injekcí kontrolovat (jde přece o městskou organizaci, kterou si rada "kontroluje" sama). 

S ohledem na výše uvedené se domníváme, že  město nemá saturovat ztráty nemocnice, zvláště když **do ní v posledních 4 letech „nalilo“ téměř 120 milionů Kč** a nechápeme, jak mohla vůbec existovat dříve při dotacích v řádu několik milionů. 
Ještě víc se ale bojíme, jak přežije v budoucnu, kdy covidových pacientů bude mnohem více? 

Současně neustále poukazujeme na **zásadní fakt, kterým jsou lidské zdroje.**
Investice do vybavení nemocnice a rekonstrukcí jejích oddělení bez současného důrazu na kvalitu personálu nepovažujeme za účelné. 
I přes množící se informace o kulminující nespokojenosti zaměstnanců nemocnice, jsme ze strany pana ředitele neustále ujišťováni, že situace je dobrá a personální zabezpečení odpovídající celorepublikové situaci ve zdravotnictví.
Bohužel tedy nezbývá než doufat, že pan ředitel ví, co dělá. My budeme situaci i nadále monitorovat.

*Opět zde zazněly doplňující otázky a v naší paměti padla o dost odlišnější čísla a informace.
Bohužel není jak ověřit (tedy až na ověřovatele z řad ODS, kteří samozřejmě vždy vše bez námitek podepíší).*

### Bod 9) 4. Rozpočtové opatření

Ptali jsme se, zda **je opravdu vhodné v této době navyšovat částky na propagaci města?**

Jakýsi film a brožuru, které byly zmíněny v odpovědi jsme si vyžádali.


### Bod 13) - Zástupci města v Destinační agentuře 

Je chválihodné, že starosta uznal, že nemůže "sedět" všude (když se kromě svých jiných menších funcí chystá dělat starostu i krajského náměstka 2v1) a dal šanci i opozici, ale **pan radní Voltr a pan místostarosta opět nakumulovali další funkcičky,** což jsme za Piráty samozřejmě schválit nemohli.

### Bod 21) – Dotační program pro podnikatele na rok 2021

Výjimka potvrzuje pravidlo, takže očekávané se stalo skutečností.

Když jsme námitkovali proč byl minulý program po covidu převeden do pravomoce rady – tak pro flexibilní schvalování.

Nyní je program nastaven opět jen na „oživení památkové zóny“, ale **radním se flexibilita (či spíš „moc“) evidentně zalíbila,** takže v kompetenci rady už zůstal (takto se tvoří vděční voliči). 

Byla „ošetřena" naše námitka na kontrolu bezdlužnosti podnikatelů, ale na druhou stranu zůstal horní limit - **podnikatel s obratem desítky milionů – opravdu potřebuje dotace?**

Zvláště v situaci, kdy **město „šetří“ na dotacích pro sportovce a jiné organizace,** jimž zrušilo vlastní tituly.


### Bod 22) - Dotace podnikatelům

Již obehraná písnička – **bez pravidel, bez systému, aneb kdo dřív přijde, ten dřív mele a navíc pod rouškou jednání pouze rady.**

Aspoň to, že posledním stejně kvalitním žádostem v tomto kole se přispívalo po tisících proti prvním (které získali i přes 100 tisíc Kč) **jsme se pokusili napravit protinávrhem**, který spočíval v přerozdělení 1/3 dotace z neúměrně vysoké částky jednomu subjektu (150 tisic) mezi 10 "pozdějších" žadatelů (přidání a 5 tisíc k jejich původní dotaci v rozpětí 10-30 tisíc).

**Opět většinou ODS smeten ze stolu**, tak jako ohled na efektivitu či potřebnost. 

*dokonce s poznámkou radního Voltra, že rada nediktuje, jen doporučuje a je na zastupitelstvu jak návrhy schválí – jakoby je někdy v minulosti vlády ODS schválilo jinak než chce rada :)*

V tomto zdánlivém chaosu pak **je jistě jen náhoda, že nejvyšší částky získal podnikatel, který si zahrál v předvolebním klipu ODS či jeden ze zastupitelů** (soukromý lékař!).

*završeno komentářem radního Vaice, že „dobrý podnikatel přece nemůže spoléhat na dotace a pokud na ně spoléhá, je to špatně“

To že tento program měl pomoci co největšímu počtu podnikatelů v době postcovidové je v absolutním rozporu s jeho výsledkem. 


### Bod 25) - Nový člen kontrolního výboru

Tak na fraškách v minulosti v podobě odvolání aktivní členky a bez jakéhokoliv vysvětlení neschválení našeho prvního kandidáta byl na druhý pokus náš druhý kandidát už schválen – máme slavit?

### Bod 26) - Diskuze

Po několikaminutové ódě pana ředitele nemocnice na nové šestinedělí jsme se nemohli nezeptat: 
A **co personál nemocnice, je spokojený? a co lze říct k mediální ostudě v pořadu 168 hodin?**
(zanedbání péče kvůli podezření na covid)

Pan ředitel nemocnice "hromadné výpovědi“ popřel a ke stížnosti se nemůže vyjádřit kvůli očekávané žalobě.

Na náš dotaz zda by nemohla **být při „inovaci“ Kadaňských novin být širší redakční rada**?

Starosta odpověděl, že se nic nemění, přestože již 2x v KN proběhlo, že budou mít „nový kabát“.
To vzápětí místostarosta potvrdil, ale také zřejmě nepochopil, že si KN zaslouží zásadnější změnu :) - viz. vyjádření k porušování tiskového zákona na konci jiného příspěvku.

Další náš dotaz také nebyl pochopen – ptali jsme se, zda by ZM nemohlo dále probíhat v sále ZUŠ v čp 722? 

Starosta  uvedl, že je menší než na Střelnici.
Zřejmě nezaznamenal, že již 2 roky (i v době bez protikovidových opatření) nám **jde o důstojnější prostor, rozložení a především využívání technologií.**
Škoda, musíme připomenout.     









**Jmenné hlasování z 9. zastupitelstva Kadaň** ani není potřeba dělat, protože **většina ODS si vždy schválí, co chce a všechny naše návrhy jsou vždy zavrhnuty.** 

[Výpis usnesení ze zápisu 9. zastupitelstva Kadaň](https://www.mesto-kadan.cz/filemanager/files/642685.pdf)

**Videozáznam z jednání 9. zastupitelstva Kadaň jsme bohužel nemohli pořídit, ale slibujeme, že v budoucnu budeme raději realizovat vlastní přenos, když se nelze spolehnout na město.**


