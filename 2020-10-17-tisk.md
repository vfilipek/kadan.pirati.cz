---
layout: post
category: post
title: Kadaňské noviny
date: 2020-10-17
author: Zastupitelky
authorId: zastupitelky    # uid nekoho z _people
image: posts/kn.PNG
tags:
  - Kadaňské noviny
  - Radniční periodikum
  - Tiskový zákon
  - Cenzura
  - Diskriminace
  - Informace
---



## jaké je chcete mít?

V diskuzi na posledním zastupitelstvu jsme se marně snažili apelovat na vytvoření redakční rady místního periodika, aby nedocházelo 
k cenzuře a diskriminaci jako doposud.

Jde o obecní noviny, placené z rozpočtu města, a měly by **dodržovat [tiskový zákon](https://www.zakonyprolidi.cz/cs/2000-46)**:

- **Povinnost poskytovat objektivní a vyvážené informace** se jistě odvíjí také od přispěvovatelů. 
Opozice v minulosti ji zcela jistě zanedbávala, ale jak je vidět, i naše aktivita zase přináší jiná úskalí.

Již se stává nevhodnou tradicí, že naše příspěvky v Pirátském okénku jsou ještě v daném čísle "komentovány, resp. dementovány" vedením města.

Viz - [skládka Tušimice](http://www.kadanskenoviny.cz/files/KN-2020_17_web.pdf)- str. 4, [otevřený dopis](https://kadan.pirati.cz/aktuality/odpoved.html). ...

Že jsme pak na jednání ZM vyzýváni k vysvětlení naší nespokojenosti s pdodržováním práv v KN, *s dovětkem, že přece všechny naše příspěvky jsou zveřejněny,* tak 
je vidět, jak si někteří zastupitelé z řad ODS nezávislost a nestrannost médií vysvětlují po svém. 

- **Povinnost poskytnout přiměřený prostor pro názory členů zastupitelstva** je zcela něco jiného, než že si po každém našem příspěvku vezme město ještě větší prostor pro "uvádění věcí na pravou? míru, respektive okamžité vyvracování jiného názoru".

Holt v Kadani asi musí všichni myslet stejně, a tak Kadaňské noviny slouží jen k samochvále a tedy nonstop předvolební kampani.

Právo na reakci samozřejmě je, ale proč ho má někdo obratem a jiný má čekat do dalšího vydání?

Proč vedení má právo uveřejnit cokoliv kdykoliv bez našeho seznámení se s tímto obsahem a bez možnosti reakce, tak jako oni vždy reagují na naše příspěvky?


**Ne. Nechceme z novin dělat "vyřizovnu účtů"** - nepotřebujeme vyvracet ničí názory, ke sdílení našich názorů využíváme různé další cesty - od osobních rozhovorů, po sociální sítě, web apod.

Ale **určitě chceme redakční radu a spravedlivé rozdělení  prostoru, objektivitu a informovanost.**

Za vší tou zveřejňovanou prací jsou totiž pracovníci města (ne jen X krát zmíněný a vyfocený starosta), případně by zde měli publikovat v jednotlivých oblastech kompetentní radní a samozřejmě by měl být dán stejný prostor všem zastupitelům. 

Ale to je zřejmě sci-fi přání, protože jak je vidět i na jednáních ZM, zřejmě nemají co říct :(.


Není právě proto **odmítán náš neustálý apel na zveřejňování záznamů z jednání ZM?!** 

*(tak jak je to obvyklé snad již ve všech městech v ČR, i menších a v blízkém okolí :) - jen si vzít ten správný příklad.*


Věříme, že i čtenáři chápou, že svět není jednobarevný a názorová pestrost tříbí kritické myšlení, a že vše kolem nás je vlastně "politika" 
*(jak v minulosti jedna pisatelka zmínila, že tu do novin nemáme zatahávat :).*

**Každý má právo na své vyjádření a druhý rozumný člověk si to nebere osobně.**

Také ne všechny informace jsou jen veselé, ikdyž je to tak v Kadani léta podáváno. 

Učme se vnímat realitu svým rozumem a vyvolávat diskuze - nejlépe na půdě nejpovolanější - na zastupitelstvu - přijďte a řekněte zde svůj názor!

*(Erik Tabery - Opuštená společnost - doporučená četba :)*


